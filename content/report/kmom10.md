---
Title: Kmom06
Description: This is our kmom06 page.
Template: kmom
---

Kmom10
==========================
## Uppdrag 1: Webbplats
Jag valde att börja om med en helt ny 'example/portfolio' för att jag ville göra denna projektsida från början, utan någon historik av mina tidigare teman. Jag skapade de tre sidorna som behövdes direkt men valde att börja med en sida i taget. I mitt fall så började jag med förstasidan. Där skrev jag lite kort personlig information så att besökaren direkt vet vad sidan handlar om. Jag visste att jag också ville ha med tekniska kompetenser eftersom det är nyttigt för rekryterare och andra tekniska personer.

Jag valde att använda en flashbild som är samma på alla sidor. Flashbilden är samma som loggan jag skapade till hemsidan, så det blir lite som branding på sidan.

Footern tycker jag inte behöver så mycket information. Så jag lade bara in en länk till github och en mailadress för att kontakta företaget.

## Uppdrag 2: Tema
Jag skapade ett nytt tema med ristolina som grund. Med den basen så ändrade jag utseendet på sidan till lite mer stilrent och passande för kunden. Temat använder SASS vilket för mig är ett måste, jag tycker det är mycket lättare att skriva CSS i SASS än ren CSS. Speciellt variablerna för färger, det underlättar jättemycket när man håller på att testa färgkombinationer.

Färgpalett och typografi valde jag något som jag själv tycker ser bra ut och som passar min tolkning av kundens sida.

## Uppdrag 3: Responsivitet och tillgänglighet
För att sidan ska fungera på både desktop och mobil så använde jag den responsiva navigeringen från mitt ristolina-tema. När jag testat sidan i mobil så fungerar den mycket bra. Jag fick göra en del justeringar med media-queries för att få det att se bra ut även på mobilsidan. De större elementen 'boxarna' och bild+text-sektioner är responsiva med hjälp av flexbox. Alla bilder utom loggan i nav-baren använder cimage och skalar bilden beroende på skärmstorlek. När jag testat så har alla sidor haft 100 i accessibility både för mobil och desktop.

Jag testade också sidan för färgblindhet och den fungerar bra där också. Eventuellt finns det några färger som kan behöva justeras för att göra den ännu bättre för färgblinda.

## Allmänt om projektet
Jag tycker detta projekt gick bra att genomföra. Det var spännande att bygga en sida åt någon annan (även om Bew Gorp inte finns på riktigt). Det var ganska annorlunda än när jag skapat sidor åt mig själv tidigare.

Det som var svårast och tog mest tid var att kombinera färgpalett och accessibility. Jag fick justera färgerna och nyanserna många gånger för Lighthouse accessibility tyckte att kontrasten mellan bakgrund och text-färg var för låg.

Jag tycker projektet passade som avslut på kursen. Jag fick använda mig av det jag lärt mig under kursens gång. Jag tyckte också det var bra fokus på just designen och inte själva hemside-koden i detta projektet. Jag vill också säga att jag tyckte det var bra med fokus på accessibility och färgblindhet även om det ställde till det för mig.

## Tankar om kursen
Jag tycker kursen som helhet har varit bra. Design har aldrig varit min grej, jag föredrar backend och "vanlig" programmering. Dock har jag alltid uppskattat en bra design men nu känner jag att jag också kan skapa en ganska snygg design själv.

Jag är nöjd med kursen och kan gott rekommendera den till de som vill lära sig mer om just design i webdesign.

Jag ger kursen 8/10.
