---
Title: Färger
Description: This is our colors page.
---
Färganalys av hemsidor inom betalbranschen
=======================

Denna rapport är en analys av färgerna som används på hemsidor inom betalbranschen. Analysen innebär både en teknisk analys av färgschema samt en subjektiv bedömning av färgerna och upplevelsen de förmedlar.

Urval
-----------------------

Jag har valt tre olika hemsidor för företag verksamma inom kortbetalningsbranschen. Anledningen till att jag valt den branschen är att jag själv arbetar inom samma bransch.

Metod
-----------------------

Jag har använd mig av en 'color-picker' för att ta fram färgkoderna på hemsidorna. För den subjektiva bedömningen använder jag mig av literatur inom färgteori.

Resultat
-----------------------

## Hemsida 1 - [Bambora](www.bambora.com)

### Färger
![Bambora](%base_url%/image/Bambora.png){.snapshot}
#### Färgpalett
<table>
<tr>
<td style="background-color: #442358">
<td style="background-color: #8247B5">
<td style="background-color: #fffff">
</tr>
</table>
#### Färgschema
Färgschemat är monokromatiskt och utgår ifrån lila. En ljusare nyans används på knappar och viss text och en mörkare nyans används för att visualisera förändringar (hovrar över en knapp).

### Typsnitt
Typsnittet som används är sans-serif. Typsnittet är enhetligt och hemsidan använder sig stor teckenstorlek för att fånga intresse.

### Profilering
Min subjektiva upplevelse av hemsidan är att den är modern och lite ungdomlig men inte barnslig. Det är tydliga färger och kontraster som används och stor text.

Min uppfattning om företaget är att det är en modernt företag med lite start-up-känsla fast ändå inte helt nystartat. Det är också tydligt vad företaget gör. Jag tror detta stämmer överens med hur företaget vill uppfattas.

## Hemsida 2 - [Nets](www.nets.eu)

### Färger
![Nets](%base_url%/image/Nets.png){.snapshot}
#### Färgpalett
<table>
<tr>
<td style="background-color: #005776">
<td style="background-color: #0280a7">
<td style="background-color: #ED8B00">
</tr>
</table>
#### Färgschema
Färgschemat är ett komplementfärgschema med blått och orange. Hemsidan använder också en mörkare nyans av blått för att visualisera förändringar.

### Typsnitt
Typsnittet som används är sans-serif. Typsnittet är enhetligt och tydligt. Hemsidan använder sig av färger i rubriker för att fånga uppmärksamhet.

### Profilering
Hemsidan ser ganska modern ut men inte jättemodern. Det är en modern 'flat' design men strukturen på elementen känns lite mer gammalmodig.

Min uppfattning om företaget från hemsidan är att det är ett företag som har funnits ett tag i branschen. Hemsidan ser professionell ut och inger förtroende för företaget. Detta tror jag stämmer överens med hur företaget vill uppfattas.


## Hemsida 3 - [Verifone](www.verifone.com)

### Färger
![Verifone](%base_url%/image/Verifone.png){.snapshot}
#### Färgpalett
<table>
<tr>
<td style="background-color: #0473A9">
<td style="background-color: #61A7C9">
<td style="background-color: #040707">
</tr>
</table>
#### Färgschema
Färgschemat är ett monokromatiskt färgschema i blått. Hemsidan använder också en ljusare nyans av blått för att visualisera förändringar på vissa knappar. I menyn och på länkar så används istället en kombination av understreck och vit bakgrund för att ändra utseendet.

### Typsnitt
Hemsidan använder både serif och sans-serif i sina typsnitt. Hemsidan använder främst färger på rubriker för att fånga uppmärksamhet.

### Profilering
Hemsidan ser modern ut och layouten på elementen är lite speciell (olika antal element i kolumner och rader). Förstasidan är ganska minimalistisk och innehåller bara den mest nödvändiga informationen men har också en stor video som bakgrund i 'Call-To-Action'-delen.

Min uppfattning om företaget är att det är modernt. Men utöver det får jag inte så mycket information från hemsidan. Eftersom det är en ganska minimalistisk design på förstasidan så får jag inte en tydlig uppfattning om själva företaget bakom hemsidan. Jag tror inte att detta stämmer helt överens med hur företaget vill uppfattas. Jag tror att företaget vill att användarna jag få en mer personlig koppling till företaget från hemsidan.

Analys
-----------------------

Det vanligaste färgschemat bland de hemsidor jag granskade är monokromatiskt. Alla sidor använder en 'flat' design. Sidorna är inte heller minimalistiska i sin design.

Färgerna som används är inte starka färger utan något nedtonade. Den vanligaste grundfärgen är nyanser av blå.

Samtliga sidor har en modern känsla, men graden av modernitet varierar.

Sammantaget tycker jag sidorna är lika varandra. Det är svårt att urskilja skillnaderna mellan de olika företagen bakom. En av sidorna har i alla fall valt en annan färg än blå. Personligen hade jag gjort sidan ännu mer unik i både design och färgpalett för att fånga användarnas uppmärksamhet.

Referenser
-----------------------

[dbwebb](https://dbwebb.se/guide/design-med-html5-och-css3/farg)

[The Characteristics of Minimalism in Web Design](https://www.nngroup.com/articles/characteristics-minimalism/)

Övrigt
-----------------------

Författare: Kristoffer Pettersson
