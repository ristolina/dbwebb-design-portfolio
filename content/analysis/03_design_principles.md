---
Title: Designprinciper
Description: This is our design principles page.
---
Designprinciper
=======================

Urval
-----------------------
Jag valde ut tre sidor från en hemsida som hade sammanfattat en lista på personsidor att inspireras av.
Jag valde följande sidor:
- [mattfarley.ca](https://mattfarley.ca/)
- [dejan.works](https://www.dejan.works/)
- [caferati.me](https://caferati.me/)

Jag använde mig av Visual Literacy för att välja ut och granska olika designelement.


Analys
-----------------------
### [mattfarley.ca](https://mattfarley.ca/)
Denna webbplats används för att marknadsföra Matt Farley som utvecklare. Webbplatsen innehåller information om honom, hans kunskap och även tidigare projekt.

Sidan är något minimalistisk i stilen men det finns fortfarande mycket information. Den absoluta majoriteten av all information finns på förstasidan.

Personligen tycker jag om hemsidan, det finns ingen onödig information och den är lätt att navigera. Eftersom det är en vacker hemsida med stilren design så tycker jag den passar väldigt bra eftersom Matt sysslar med UI/UX design. Jag har listat de enligt mig tydligaste designprinciperna nedan.


#### Balance
Centrerade element och kolumner
#### Harmony
Samma former (fyrkant med rundade hörn) används på alla informativa element.
#### Unity
Det är i princip bara en sida med samma bakgrund och färgschema.
#### Movement
Han använder inte mycket rörelser. Det är bara lite fade-ins och slides som jag kunde hitta.
#### Variety
Informativa element har en specifik form och klickbara eller fokuselement har en annan form.

#### Sammanfattning
Det som kännetecknar hemsidan tycker jag är Balance och Harmony. Hemsidan och undersidor känns som att de tillhör varandra.

### [dejan.works](https://www.dejan.works/)
Denna hemsida används för att marknadsföra Dejan som utvecklare. Hemsidan innehåller information om honom, hans kunskap och även tidigare projekt.

Sidan har en stor personlighet och en spännande användarupplevelse.

Jag både ogillar och gillar webbplatsen. Den är häftig på ett sätt men den kan också vara svår att förstå. Oavsett så ger den ett tydligt intryck vilket säkert är bra ur ett marknadsföringsperspektiv. Jag har listat de enligt mig tydligaste designprinciperna nedan.


#### Balance
Redan på startsidan balanseras den stora texten till vänster av en stor bild till höger. Däremot är undersidorna inte lika balanserade, de viktas åt höger på grund av whitespace i vänsterkanten.

#### Perspective
Bilden för förstasidan sjunker in när hemsidan först laddas, detta ger en liten känsla av djup i hemsidan.

#### Movement
Bilden på förstasidan sjunker in och text rör sig när man hovrar är de rörelseelement jag lade märke till.

#### Variety
Starka kontrasterande färger används. Röd och svar på huvudsidorna och sedan vitt, svart och rött på undersidorna. Även bilderna är placerade off center.

#### Sammanfattning
Det som kännetecknar webbplatsen för mig är Balance och Movement. Det är en del rörelser och stora element.

### [caferati.me](https://caferati.me/)
Denna webbplats används för att marknadsföra Rafael Caferati som utvecklare. Hemsidan innehåller information om honom, hans kunskap och även tidigare projekt.

Det första jag reagerar på är att webbplatsen laddas, den visas inte direkt. Utöver det så är de användarupplevelsen som är annorlunda. Webbplatsen känns mer som en applikation eller ett program än en webbplats. Jag har listat de enligt mig tydligaste designprinciperna nedan.

#### Balance
Informationen är centrerad med mindre element på både höger och vänster sida.

#### Unity
Pilarna i kanterna för att navigera fram och tillbaka ger ett tydligt flöde till webbplatsen. Han använder sig också av liknande former för att visa information.
#### Movement
Informationen på förstasidan skrivs ut löpande. Man kan navigera via pilar som också roterar sidan för att visa nästa sidan. Samt "Destroy this webpage"-knappen som gör om webbplatsen till ett spel.
#### Variety
Ett "klistermärke" i övre högra hörnet för hans senaste app. Även sociala-medier-knapparna sticker ut i färgvalet som annars är grått.

#### Sammanfattning
Det som kännetecknar denna sidan är Movement och Balance. Balansen är relativt neutral men rörelsemomenten är det som sticker ut för denna sida.

Sammanfattning
-----------------------
Alla sidorna i mitt urval använder några av designprinciperna i olika utsträckning.
Genom denna studie har jag kommit fram till att det finns vissa designprinciper jag föredrar framför andra. Samt att vissa enligt mig bör användas mer sparsamt. Designprinciperna är viktiga för de sätter ett namn på annars abstrakta saker. De förklarar varför vi tycker någonting är estetiskt tilltalande eller inte. Personligen tycker jag att Balance, Unity och Variety är viktiga att använda för att få en bra upplevelse av hemsidan. Movement tycker jag man bör vara försiktig med eftersom det kan röra till sidan.

Analys av egen sida
-----------------------
Sidan är ganska stilren men kan bli mer stilren för en renare känsla. Den använder neutrala färger och minimalt med animationer och rörelser.

Sidan är väldigt neutral och ganska enkel vilket kanske inte är optimalt för en sida om en webbutvecklare. Känslan som sidan ger är tyvärr också ganska neutral. Jag har listat de enligt mig tydligaste designprinciperna nedan.

### Balance
Informationen är ganska centrerad och kolumner används på vissa undersidor.

### Unity
Liknande formed används på de sidor som har former.

Jag tycker sidan behöver tuffas till och förtydliga designprinciperna som används. Jag tycker man borde vara mer konsekvent mellan huvudsida och undersidor samt arbeta mer med Balance och Unity och eventuellt Variety.

Jag kommer inte göra några uppdateringar just nu men om jag publicerar sidan senare så kommer jag ändra designen helt och verkligen använda mig av designprinciperna från detta kmom.

Övrigt
-----------------------
Författare: Kristoffer Pettersson
